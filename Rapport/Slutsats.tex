I detta kapitel sammanfattar jag det arbete som beskrivits rapporten.
Jag inleder kapitlet med en diskussion rörande systemet. Därefter
kommenterar jag valet av metod för arbetet följt av en diskussion om
hur systemet skulle kunna vidareutvecklas. Avslutningsvis nämner jag
några av de erfarenheter jag fått under arbetet.


\section{Diskussion}
% mål med arbetet
Mitt mål med detta arbete var att ett system
för att möjliggöra interaktiv visualisering av IP-nätverk och koppla
ihop noder i nätverket med befintliga verktygsprogram. 
Arbetet resulterade i:
\begin{itemize}
\item Ett XSL-program som berikar ett befintligt SVG-dokument skapat
  genom GraphViz med bindningar till JavaScript-funktioner.
\item Tre JavaScript-bibliotek med funktioner som gör nätverkskartan interaktiv och
  kopplar ihop denna med CGI-skript på webbservern.
\item CGI-skript för att hantera anrop från webbläsaren och utföra
  önskade funktioner.
\item En CSS-stilmall som styr utseendet av nätverkskartan.
\end{itemize}

Som jag nämnde i kapitel \vref{chap:test_och_utv}, uppfyllde systemet
alla obligatoriska krav i kravspecifikationen förutom kravet att
befintliga verktygsprogram ska kunna anropas. Det finns inga tekniska
begränsningar i systemet som omöjliggör anrop av
verktygsprogrammen. Från ett CGI-skript på webbservern kan godtyckliga
program exekveras. 
% kraven uppfyllda så när som på de som berör ihopkoppling med verktygsprogram

% öppen mjukvara
Systemet är helt uppbyggt på öppen mjukvara och öppna standarder. 
Det har flera fördelar:
\begin{itemize}
\item Komponenterna i systemet är gratis att använda.
\item All källkod i systemet är tillgänglig och kan undersökas.
\item Öppen mjukvara är ofta väldigt robust.
\item Genom att använda öppna standarder är det om inte enkelt
  åtminstone möjligt att byta ut komponenter i det.
\item Öppna standarder minskar risken att låsa sig till en viss
  leverantör.
\end{itemize}
% nämn ihopkoppling med html apps

Som kunde läsas i kapitel \vref{chap:analys}, behandlas enbart två olika XSL-transformerare i rapporten. 
En mer uttömmande undersökning i området skulle eventuellt kunna tillföra fler alternativ till dessa.
Dock anser jag det tveksamt om något annat alternativ skulle ge bättre funktionalitet och vara enklare att använda.

Användbarheten i att presentera resultatet av en programkörning på servern i en SVG-baserad dialogruta kan ifrågasättas.
Eftersom texten som presenteras i denna är vektorgrafik går det ej att
markera och kopiera den som det gör i HTML-baserade applikationer. 
Eftersom text i SVG version 1.0 \cite{StLaurent:svg_essentials:text} hanteras som vilket grafiskt element
som helst så måste den positioneras med x- och y-koordinater. 
Det finns alltså ingen automatisk funktion som inför radbrytningar när
en textrad överstiger en given längd vilket gör det besvärligt att anpassa dynamiskt genererad data
till dialogrutans storlek.

Arbetet har förenklats avsevärt tack vare att systemet enbart behöver stödja en webbläsare. 
En av de stora svårigheterna med att utveckla webbapplikationer är att
göra dem kompatibla med de populäraste webbläsarna. % STORA WEBBLÄSARNA,
                                % vardagligt, formulera om
Detta avspeglas på de talrika JavaScript-bibliotek som skapats för att underlätta detta arbete för utvecklaren.
Detta belyser vikten av att utvecklare av webbläsare och webbapplikationer följer öppna standarder i så stor utsträckning som möjligt.

Programkod som ej redovisats i rapporten kan sändas vid önskemål
genom att kontakta författaren.



\section{Metodfrågor}
Som jag beskrev i det inledande kapitlet valde jag att använda George
Pólyas problemlösningsmetod för att strukturera arbetet. Metoden
fungerade mycket bra för att skapa en övergripande struktur.
Under utvecklingsfasen saknade jag en formell metod för
utveckling. Det var Ibland svårt att överblicka hur långt jag kommit
i implementationen av systemet och lade tidvis ned för mycket tid på
att putsa på vissa
mindre viktiga delar av systemet.

Min plan att använda en prioriterad lista med lösningar på problem som
skulle lösas i arbetet fungerade inte väl i praktiken. Lösningarna i
planen var dåligt definierade och kunde inte användas som måttstock
för att avgöra om ett specifikt problem var löst. Jag använde istället
kravspecifikationen för att avgöra detta.


\section{Framtida arbete}
Systemet som implementerades i detta arbete kan användas som en grund för att vidareutveckla 
ett mer komplett system för interaktiv visualisering av IP-nätverk.
Systemets källkod innehåller många exempel på hur det kan byggas ut med nya funktioner.
Arbetet som var av explorativ art kan också ses som en förstudie för ett större projekt där detta system 
fungerar som en del i ett större system.

Nedan beskriver jag de områden som arbetet ej berörde och
begränsningar som behöver tas i akt vid eventuell vidareutveckling av systemet.

\subsection{Kompabilitet med fler webbläsare}
Systemet är idag utvecklat för Firefox version 3.5 eller senare. 
Systemet fungerar även bra i Opera version 10 men inte alls i Internet Explorer.
Om användaren inte ska tvingas att använda vissa utvalda webbläsare måste systemet
göras mer flexibelt så att det fungerar lika bra eller åtminstone acceptabelt i alla de stora webbläsarna.
Framförallt måste hanteringen av asynkrona anrop göras om då implementationen av objekt med samma 
funktionalitet som XMLHttpRequest kan skilja sig åt mellan webbläsare.


\subsection{Utveckling av funktionsmenyn}
Funktionsmenyn är något begränsad vad gäller flexibilitet.
Det är inte tillräckligt enkelt att låta menyn fyllas med ett godtyckligt antal funktioner då
den saknar funktionalitet för att dynamiskt positionera text.

Menyn visas alltid högst upp i dokumentet. 
Om en användare förstorar och flyttar dokumentet i webbläsarfönstret är det möjligt 
att den inte syns.
Det vore önskvärt att funktionsmenyn automatiskt skulle flyttas till webbläsarfönstrets övre kant
när en användare flyttar dokumentet i det.
Automatisk flyttning av funktionsmenyn skulle kunna lösas genom att i
JavaScript definiera funktioner som lyssnar efter händelserna musklick
och förflyttning av SVG-dokumentet i webbläsaren. När dokumentet
flyttas i webbläsarfönstret ska funktionerna uppdatera
funktionsfönstrets y-koordinat så att den har samma värde som
y-koordinaten för den synliga delen av dokumentet.

\subsection{Säkerhet}
Anrop från klienten filtreras ej av de CGI-skript som tar emot dem på webbservern.
Detta är en potentiell säkerhetslucka då en noggrant skriven URL eventuellt skulle kunna
orsaka exekvering av godtyckliga program. % referens till detta i Beginning Perl
Om känslig data transporteras mellan klient och server måste förbindelsen göras säker
med tekniker som till exempel TLS\footnote{Transport Layer Security}. % referens? http://datatracker.ietf.org/wg/tls/charter/

\subsection{Sammankoppling med befintliga verktygsprogram}
Systemet innehåller ingen koppling till befintliga verktygsprogram.
Om systemet installeras i uppdragsgivarens interna nätverk är det
möjligt att från CGI-skripten anropa verktygsprogrammen.


\section{Egna erfarenheter}
Innan detta arbete påbörjades hade jag väldigt liten erfarenhet av JavaScript, CSS, XML och XSLT.
Under förstudien upptäckte jag att teknikerna var mycket
väldokumenterade i olika böcker och framförallt på Internet.
Det gick därför snabbt att skapa förståelse för området.

I början av arbetet skapade jag en projektplan som innehöll en
tidsplan med milstolpar.
Projektplanen gjorde det möjligt att strukturera arbetet på ett bra
sätt. En bra projektplan anser jag vara en förutsättning för ett lyckat projekt.
Tidsplanen var ett mycket bra stöd under implementationen av systemet
då jag enkelt kunde se hur jag låg till tidsmässigt.

Under arbetets gång har jag fört journal. I journalen har jag antecknat
referenser till bra källmaterial och de problem
som uppstått under arbetets gång och olika alternativ för att lösa
dessa. Journalen har fungerat bra som ett minnesstöd under skrivandet
av denna rapport.

Arbetet med implementeringen av systemet och framställandet av denna rapport har varit väldigt givande och 
gett mig många erfarenheter som jag för med mig i framtida uppdrag och
studier. 
