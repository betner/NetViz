

\section{Bakgrund}
Telenor\cite{Telenor:om} i Sverige är en av landets största leverantörer av
kommunikation via mobil- och fast telefoni och är
med köpet av Bredbandsbolaget\cite{Bredbandsbolaget:om}, Sveriges näst största
bredbandsleverantör.

Övervakning och drift av Telenors IP- och mobiltelefoninät i Sverige görs av Telenor
NOC\footnote{Network Operations Center} som är belägen i Karlskoga.


Övervakning av nätverken innebär att operatörerna på NOC tar emot larm från
utrustning i dessa. Larmen kommer från ett flertal olika leverantörers
övervakningssystem.
Operatörerna tar även emot felanmälningar via telefon, e-post och
ärendehanteringssystem.

Drift av nätverken innebär att operatörerna reagerar på ovan nämnda
larm och felanmälningar och ansvarar för att defekter åtgärdas
antingen av operatören själv eller av en lämplig tekniker.

De senaste åren har det på Telenor utvecklats flertal verktygsprogram för att
underlätta operatörernas dagliga arbete. Exempel på dessa är program som 
rapporterar hur många kunder som är inkopplade mot en viss nätverksnod, hur 
många noder det finns i en viss stad och hur många av dem som är kontaktbara.
De flesta av verktygsprogrammen är UNIX-baserade program skrivna i programmeringsspråken  
Python, Perl och Bash och anropas via ett kommandoskal i UNIX.


\section{Existerande system}
\subsection*{Visualisering av IP-nätverk} 
Telenor NOC har tillgång till nätverkskartor som visar viktiga delar av IP-nätverket.
Denna dokumentation utgörs av dokument i olika filformat men gemensamt för dessa är att de ej är
dynamiska eller interaktiva; det saknas koppling mellan
element i dokumenten och motsvarande nod i IP-nätverket.

\subsection*{Verktygsprogram}
Nätverkstekniker på Telenor har utvecklat ett flertal verktygsprogram.
Dessa program är skapta att köras i ett kommandoskal.
Varje program har egna förutsättningar och begränsningar vilket
betyder att användaren måste känna till vilka parametrar dessa
använder och vilka krav som måste uppfyllas innan exekvering.


\section{Problem}
% Varför SVG? Vad är problemet och varför vill man lösa det så här?
Telenors IP-nätverk (fortsättningsvis kallat nätverket) är omfattande och innehåller många förbindelser
mellan noderna i det. Varje nod i nätverket innehåller åtminstone ett tiotal
förbindelser, redundanta och icke redundanta, till andra noder.
Det är därför svårt att bilda en mental modell över nätverket.
När ett larm rörande en bruten förbindelse eller att kontakten
förlorats med en nod i nätverket inkommer till Telenor NOC är det ofta
svårt att förstå hur problemet påverkar nätverket. 
Ett larm är vanligtvis stämplat med en identifierare för den aktuella noden och om
det rör en förbindelse även ett indexnummer för den port förbindelsen
är kopplad till.

% Ska detta stå här eller i motiveringen?
% Med en grafisk representation av nätverket är det lättare att få en
% övergripande 
% bild och direkt se vilka noder och förbindelser som påverkas.

%arbetsflödet, givet program, leta reda på noden, var hittar man den?
% Ett vanligt arbetsflöde på Telenor NOC är att givet en nod i nätverket
% utföra ett verktygsprogram som till exempel listar antalet anslutna kunder för
% att kunna avgöra hur omfattande en driftstörning skulle vara om den
% aktuella noden skulle gå ner.
En vanlig uppgift på Telenor NOC är att uppskatta omfattningen av en
driftstörning som uppstår då noder i nätverket går ner. Driftstörningar
kan uppstå via oförutsedda händelser som till exempel strömavbrott
eller planerade arbeten, exempelvis uppgradering av en nätverknods operativsystem.
Det finns på Telenor NOC verktygsprogram som listar antalet anslutna
kunder till en nod men den listan innehåller ej information om
förbindelser till andra noder i nätverket. Konfigurationen för varje
port i aktuell nod måste undersökas för att avgöra vilka andra noder den är
ansluten till.


\section{Motivering}
En grafisk representation av nätverket ger operatörerna på Telenor NOC en övergripande bild över de
komplexa kopplingar som existerar mellan noder i nätverket och de slipper skapa en
mental modell över dessa.
% Planjobb, lättare att se exakt påverkan?

Telenor NOC har börjat undersöka vilka möjligheter det finns att visualisera delar av
nätverket i ett SVG\footnote{Scalable Vector Graphics}-dokument och göra det interaktivt.
Man vill också göra det möjligt för en användare att anropa externa
program från dokumentet.

Dokumentformatet SVG har valts av flera anledningar:

\begin{itemize}
\item SVG är ett XML\footnote{Extensible Markup
    Language}-baserat dokumentformat och en fil i detta format är
  tillgänglig i klartext. 
  Dokumentet kan därför, till skillnad från binära format, enkelt analyseras av både
  människor och program. Data i dokumenten är tillgängliga för
  framtida användare och utvecklare.

\item SVG är ett dokumentformat för webben. SVG-dokument är enkla att infoga i webbsidor och kan även
  användas självständigt i en webbläsare. Ett system utvecklat för att
  exekveras i en webbläsare kräver ingen installation eller
  administration på en användares dator vilket minskar arbetet med att
  underhålla det. Det finns även möjligheter att använda tillgängliga
  webbtjänster som till exempel Google Maps\footnote{En webbaserad karttjänst.} för att öka
  funktionaliteten i systemet.

\item SVG-specifikationen innehåller bindningar till 
  JavaScript och dokumenten kan därför göras interaktiva på samma sätt
  som webbsidor i HTML-format. Ett SVG-dokument kan användas både som
  en nätverkskarta och som användargränssnitt i en webbaserad applikation.

\end{itemize}

% SVG har valts på grund av att det är en öppen specifikation och
% baserat på XML\footnote{Extensible Markup Language}.
% SVG-dokumentens kod är tillgänglig i klartext och kan därför
% till skillnad från dokument i binära format enkelt analyseras av både
% människor och program, vilket innebär att datan i dokumenten finns
% tillgängliga för framtida användare och utvecklare. 
% SVG-dokument är enkla att infoga i webbsidor och kan även användas
% självständigt i en webbläsare. Ett system som är utvecklat för att
% exekveras i en webbläsare kräver ingen installation eller
% administration på en användares dator vilket minskar arbetet med
% att underhålla det.


\section{Syfte}
Syftet med detta arbete är att utveckla ett prototypsystem som gör nätverkskartor i formatet SVG interaktiva.
Det ska vara möjligt att via nätverkskartorna anropa befintliga verktygsprogram.


\section{Avgränsningar}
Beställaren har beslutat att använda visualiseringsmjukvaran GraphViz för att generera 
nätverkskartor i formatet SVG. Systemet behöver ej innehålla funktionalitet för att 
skapa konfigurationsfiler till GraphViz baserat på befintlig topologi av 
nätverket. Systemet behöver ej generera dessa nätverkskartor.

Den del av systemet som exekveras på klientsidan ska vara väl fungerande i 
webläsaren Firefox. Stöd för fler webläsare är ej nödvändigt.

Arbetets huvudsakliga syfte är att undersöka hur element i ett SVG-dokument kan
kopplas till ett verktygsprogram. Det är därför ej nödvändigt att göra en 
komplett matchning mellan alla befintliga verktygsprogram och vilka typer av
system i nätverket dessa har stöd för.

Frågor rörande säkerhet och tillgänglighet behöver ej besvaras.


% i hela metoden:
% gör om till aktiva verbformer i presens eller futurum + kom ihåg
% hjälpverb (stryks ofta i tal och tidningstext men måste vara med i
% rapporter)
\section{Metod} % PRESENS?!?
För att strukturera arbetet har jag valt att använda George Pólyas problemlösningsmetod\cite{Polya:solve}.
Pólyas metod består av fyra steg för att strukturera arbetet med att
lösa problem. Under varje punkt följer en beskrivning på hur jag
applicerar metoden i mitt arbete.

\subsection{Förstå problemet}
För att förstå problemet som beställaren vill lösa ska jag genomföra
informella, ostrukturerade intervjuer med min handledare på
Telenor. Efter varje intervju ska de problem som identifierats
analyseras och frågor som dyker upp i denna ska antecknas och användas
i en uppföljande intervju.

När inga frågor och oklarheter återstår ska jag i tätt samarbete med
min handledare ta fram en kravspecifikation. Kravspecifikationen
kommer sedan att användas för att avgränsa arbetet och göra de möjligt
för beställaren och mig att avgöra om arbetets mål har uppfyllts.

Nyckelord i kravspecifikationen kommer att användas som stöd när jag
tar fram en litteraturbas. Mitt mål med litteraturstudien är att skapa en förståelse för området och ge en uppfattning om
vilka tekniker som kan användas för att lösa de problem som
identifieras genom de ovan nämnda intervjuerna.

\subsection{Skapa en plan}
Baserat på den teori jag tillskansar mig genom litteraturstudien ska
jag ta fram olika lösningsalternativ till de problem som jag
identifierat.
De lösningsalternativ jag anser uppfylla beställarens krav bäst och
som är enklast att implementera kommer att väljas.

En lista kommer att upprättas av mig som innehåller de
valda lösningarna. Listans ordning ska baseras på hur viktigt varje
problem är att lösa. Varje punkt i listan ska sedan brytas ned till
mindre delproblem.

\subsection{Utföra planen}
Jag ska bearbeta listan med lösningar sekventiellt och implementera
dessa i ett prototypsystem.

Programutvecklingen kommer inte följa en formell metod utan vara av en
explorativ art. Utvecklingen av systemet ska ske i små iterationer där
fler och fler funktioner läggs till och testas kontinuerligt. 

\subsection{Utvärdera resultatet}
När jag anser att systemet uppfyller beställarens krav ska det testas
enligt kravspecifikationen. 


\section{Rapportens disposition}

\begin{itemize}
\item Det andra kapitlet innehåller en kravspecifikation som tagits
  fram av författaren och uppdragsgivaren.
\item I rapportens tredje kapitel ges en teoretiskt grund för de begrepp och tekniker som används i arbetet.
\item Kapitel fyra redovisar de olika designval som jag identifierade baserat på kravspecifikationen och den teori som tillskansats under litteraturstudien.
\item I det femte kapitlet beskrivs implementationen av ett prototypsystem. 
  En systemöversikt ges först genom tre systemvyer följt av en djupare genomgång av systemets viktigaste komponenter.
\item Arbetets resultat visas i kapitel sex. I kapitlet utvärderas
  systemet mot kravspecifikationen och det avslutas med en sammanfattande diskussion.
\item I kapitel sju som avslutar denna rapport för jag en diskussion
  om arbetet och ger förslag på framtida förbättringar av systemet.
\end{itemize}











